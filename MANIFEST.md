This is my indepedent developer manifesto - written in Polish, my native language. It reflects who I am and why I build tools that matter. One day, I might translate it. But for now it stays honest and local.

# Manifest Twórcy Niezależnego

Tworzę oprogramowanie jako samouk, poza formalnym systemem edukacji i strukturami zespołowymi. Moja ścieżka nie wynika z buntu ani przypadku, lecz z wieloletniej praktyki i potrzebyrozwiązywania realnych problemów.

W zamian wypracowałem własny sposób myślenia o problemach i konsekwentną potrzebę budowania rozwiązań, które mają dla mnie realną wartość.

## Kim jestem?

Jestem twórcą niezależnym - osobą, która ocenia własną pracę przez pryzmat działania i użyteczności, a nie formalnych kryteriów przypisanych do zawodu.

Tworzę aplikacje, które rozwiązują konkretne problemy i są użyteczne w praktyce.

Nie eksperymentuję dla eksperymentu. Koduję żeby usprawnić istniejące procesy i porządkować rozwiązania, które wcześniej były niespójne lub niewygodne.

Programowanie jest dla mnie procesem twórczym. Chciałbym, aby moja praca była rozumiana i oceniana uczciwie, nawet jeśli nie zawsze jest to łatwe.

## Jak pracuję?

Skupiam się na doprowadzaniu projektów do stanu używalności, zamiast dążyć do idealnej formy.

Pracuję w tempie, które pozwala mi rozumieć podejmowane decyzje i ich konsekwencje.

Uczę się poprzez dokumentację i rozwiązywanie realnych problemów, korygując błędyna bieżąco w trakcie pracy.

Pracuję w środowisku, które dobrze znam i potrafię czytać koncentrując się na rozwiązywaniu problemów zamiast na zmianie narzędzi.

## W co wierzę?

Z mojego doświadczenia wynika, że możliwość tworzenia nie zależy od formalnych ról ani instytucjonalnych ram.

W praktyce wartość kodu ujawnia się wtedy, gdy rozwiązuje konkretny problem, niezależnie od opinii autorytetów.

Niezależność rozumiem jako zdolność do prowadzenia własnych projektów od początku do końca, bez potrzeby zewnętrznej zgody.

## Po co to robię?

Tworzę, ponieważ sam proces budowania rozwiązań jest dla mnie źródłem skupienia i stabilności.

Praca nad kodem pozwala mi mierzyć się z trudnościami w kontrolowany sposób i doprowadzać rzeczy do końca nawet wtedy, gdy w innych obszarach bywa to dla mnie trudne.

---

*Ten manifest nie szuka aprobaty, ale szuka zrozumienia. Jest deklaracją niezależności od systemu który mierzy wartość zewnętrznymi standardami. To mapa mojej drogi, którą przeszedłem świadomie i z której nie zamierzam schodzić.*

---

### Aktualizacja w trakcie procesu

*Data: [6 luty 2026]*

Mam poważne wątpliwości, czy to publikować. Czy się nie ośmieszę. Są dni, gdy myślę, że to ma sens. I dni jak dziś, gdy najchętniej nie wychodziłbym ze swojej kabiny.

Ale przypominam sobie token z PyWaw. Ten fizyczny dowód, że czasem trzeba wejść pomimo strachu. Więc robię ten jeden mały krok: zapisuję te wątpliwości tutaj.

To nie jest manifest pewności siebie. To jest manifest drogi, która czasem prowadzi przez ciemny las.
